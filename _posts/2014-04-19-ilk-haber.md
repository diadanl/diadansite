---
layout: post
title: İlk Haber
date: '2014-04-19T10:35:00.001-07:00'
author: Can
tags:
- pregnant
- gebelik
- hamile
- saadet
- father
- mutluluk
- gebe
- bebek
- hamilelik
- aile
- baba
- baba olmak
- dad
- pregnancy
modified_time: '2015-08-21T10:58:07.372-07:00'
blogger_id: tag:blogger.com,1999:blog-3351353965008945956.post-5783676043149878619
blogger_orig_url: https://birgaripmacera.blogspot.com/2014/04/ilk-haber.html
---

<span style="font-size: large;">Bu hafta baba olacağımı öğrendim. İnanılmaz bir şaşkınlık ve heyecan yaşadım ve hala da yaşıyorum. Bu haftanın başında herşey normaldi :) Gözde ve ben ay tutulması ve işler ile meşguldük. Salı günü ayın 15'inde ay tutulması gerçekleşti. Ben bu tarihi ve olayı sanırım hiç unutmayacağım çünkü ertesi gün öğle saatlerinde Gözde'nin hamile olduğunu öğrendik!!!</span><br />
<a name='more'></a><br />
<span style="font-size: large;"><br /></span>
<span style="font-size: large;">O günün sabahı içimize doğmuş gibi kahvaltılık aldıktan sonra eczaneden test almıştık. Kahvaltıdan sonra "Hadi yap bakalım şu testi nasılsa hamile değilsindir" gibi sözler ve düşüncelerle Gözde ilk testi yaptı. Kendisi de aynı düşüncelerdeydi ama aklına takılan bazı fiziksel şeyler de söz konusuydu. O içeri gittikten 2 dakika sonra "AŞKIM İKİ ÇİZGİ ÇIKTI???!!!!" haykırışıyla tuvalete uçtum. Gerçekten de test çok kısa bir sürede pozitif sonuç verdi yani daha şüphe edecek birşey yoktu. Ben dikkatle teste bakarken çizgi hala biraz silikti, o yüzden ışık yansıması yüzünden çizgi gözüktüğünü düşündüm ama öyle olmadığını 2 dakika daha geçince anladık çünkü çizgi çok koyulaştı.</span><br />
<span style="font-size: large;"><br /></span>
<span style="font-size: large;">Şok olmuştuk ve heyecanla karışık mutluluk sardı içimizi! Ağladık mı, güldük mü ne yaptık ne konuştuk şu an düşününce hatırlayalamıyorum ama mutluluk ve heyecan hissi hala sürüyor o günkü gibi. Gözde daha sonra ikinci dijital testi yaptı ve onda kesin sonucu bir kez daha aldık. Peki şimdi ne yapacaktık? Nereye gidicektik doktora mı laboratuara mı? Klinik mi hastane mi? Biz yurtdışında yaşayan bir çiftiz ve buraya alışmış olsak da aklımız karışıktı ve bu durumda nereye gideceğimizi bilemedik. Alelacele internette birkaç yere baktık ama emin olamadık. Yok idrar testi mi yoksa kan testi mi yaptırıcaz, sigorta karşılayacak mı cepten mi ödeyeceğiz, benim sigortacıyla görüşelim bilgi versin vesaire derken günü akşam ettik. Nihayet daha önce gittiğimiz bir kliniğe gidip test yaptırmaya karar verdik. Ertesi günü heyecanla beklemeye başladık.</span>